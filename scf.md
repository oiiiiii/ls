## 金兰略
三才有准，四位无差。断契金兰，占知趋避。神将相生则喜，干支有战则凶。将元俱旺而阳衰，严君早丧。方与贵神而克将，慈母先离。四位纯阳，弟兄列雁。纯阴四位，姊妹成行。一课俱衰，室如悬罄。五行有气，家道兴隆。星犯魁罡，男女鳏居僧道。将逢大小，子孙独守空房。木植江湖，髭鬚可爱。申辰居戌，客旅何依。小吉若加太常，平生好饮。白虎重临传送，在外遭殃。金被火克而见血光，空劫重逢而绝嗣续。孤神上克，必主孤单。欲辨人形，先观课体。

凡揣贤愚之相貌，细究五行之盛衰。旺相则秀丽端庄，刑衰则欹斜鄙陋。土来克木，紫黑仪容。木被金刑，青黑容状。肌肤如玉，却缘火到金乡。发秃容黄，只为木来土位。人之病患，生死不齐。课象兴衰，存亡可验。火临四孟，热病难医。水逢火土，产灾可治。火遇水而投井自缢，金胜木而下病阴烦。衰死阴空，定僧尼无棺而裸。败绝甲乙，必男子天亡而羸。二刚克阴贵人，主补右肩之服。一柔刑阳天乙，必缝左肩之人。干支俱阳是男，干支俱阴是女。功曹主多髯老叟，致讼因财。太冲主隐体贼人，临门忧母。天罡为坟墓之主，太乙乃阴害之元。胜光掌文书，小吉和酒食。传送流移之失，从魁夫妇乖张。河魁争墓觅骸，或有死尸之祟。登明争竞兴讼，或招澜水之殇。神后惹淫阴私，大吉厌禳咒诅。留心推究，因应如神。

## 玉华略
占事先神而后将，推情详煞而论刑。鳏者之刑，水逢四季。寡妇之煞木遇三孤。华盖逢刑，有文而无贵。太阴值岁，非妓而亦娼。谋巫作生涯，只因火逢空劫。恢谐身艺业，乃是水入罗垣。木遇双金，艰难瘫跛。木逢二土，秃瘤伤残。三木而遇一金，腰脚鹅鸭。一土而值三水，情性虎狼。一木二土而陋劣，一水三火而痖聋。父子相争，三金一火。远年虚诈，二木二金二金二火幼身危，二土二水老词讼。家破因逢横殺，人灾为遇凶神。勾陈主罗网之灾，朱雀有马惊之患。螣蛇阴人连累，玄武身是雕青。

## 定寿经
白虎逢夏入离，定作分尸之鬼。甲寅临秋遇酉，必为远配之人。觅人喜看伏吟，占信先观干位。太阴共木败绝，老夫必是头黄。人元与运相刑，君子应无学识。乙入天罡逢金，主刺黥之辈。贵逢辛卯木克，乃容中之人。白虎魁罡旺土逢，雕刻匠役。天空辛酉元气绝，道士僧尼。丙元临太阴，家有石神而缺臂。太阴逢二火，室藏瓶类而无唇。勾入天罡，贫妇愁难度日。龙临曹吏，富翁喜得随时。河魁被木来伤，秃首之阴。太常得水去制，悬壶之士。

## 光明经
贵人当旺，恩赐加官。蛇雀临生，克豕乏继。太阴白虎临季，亲戚入门。河魁天罡重逢，赘婿依势。大吉小吉，易婿无疑。木神火神，佳配莫得。金逢墓绝，父子远离。伏至辰宫，瓜瓞久乏。火遇亥神防走失，水临巽户主腰灾。季上功曹，倚人门而寄食。太冲孟仲，弔己影而独行。朱雀逢寅，有孙无子。水神入土，有子无孙。酉位木临，妻家必破财产。火乡金入，外族岂得荣华。金临巳午之宫，带儿就妇。未加申酉之位，携子归夫。心行邪淫，水逢辰酉。乏嗣缺妇，木遇季神。上生下兮，富寿荣昌。下生上兮，求谋通遂。上克下兮，他人害己。下克上兮，已谋他人。分族类于贵人，第人品于
将位。辰僧卯道，午吏蛇文。凶墓魁罡，奸农邪妇。卑微小吉，会食酒筵太阴徇私而犯娼尼，纹身绣面。白虎开店而及军旅，佩剑执戈。魁罡逢酉，雕熊画虎之俦。贵后临辰，步斗踏罡之侣。天后情至滥溢，大吉品分尊卑。火入玄宫，沉疴戚戚。水来乾地，疮肿淹淹。木神临火为伤残，木土居东值狂浪。后龙合绝于金火，夫妇无谋。蛇雀旺临于未辰，一生好酒

## 金镜歌
占坟之法君须记，要看神将与方位。阳将阳时更阳位，男子九分十分是。
阴将阴时位又阴，女子言之不须疑。贵是阳，地分阳，男子不须细审详。
贵是阴，地分阴，妇女之坟不须寻。阴无气，或逢刑，久嗽劳伤病可云
火无气，被水克，心气不绝分南北。水无气，土来制，产死多应患血气。
阳水衰，或人墓，男子水蛊真不误。士死绝，木来刑，苦病或为刀下魂。
土刑盛，女守寡，虽有男儿还是假。金克木，木见酉，家长非灾横祸久
畜类死，家破败，卯母寅公不吉泰。先死母，辛临震，金木相刑不和顺。
先亡父，庚克寅，卯加申方一例论。水被土，主害肚，产死食劳无异故。
寅是木，火长生，十须九危害天刑火。一火微，三四水，亥子逢之为虐鬼。
木多败，主风瘫，腰跌举步难。土神多，水神微，一般无所疑。
土在墓，或死绝，病苦疮疡决。螣蛇火，被水克，产亡河井入。
朱雀火，主不祥，自缢多招树下亡。木神克，太常土，或是毒药并呕吐
白虎金，若逢土，不在家乡丧外苦。白虎申，庚辛慢，外若不亡须招患。
青龙木，一类论，多主发髯似胡人。乙六合，卯寅位，自身祖宗须争吏。
勾陈走，定不扬，男子占之必外亡。天后水，落声空，死墓败绝记得清
太阴金，暗昧深，便有吉神也至淫。玄武贼，斜眼窥，若逢辰戌爱便宜
